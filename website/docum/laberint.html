<!DOCTYPE html PUBLIC "-//W3C//DTD HTML 4.01 Transitional//EN"><html><head>
<meta content="HTML Tidy for Linux/x86 (vers 1st March 2002), see www.w3.org" name="generator">

<title>El laberint basc</title><style type="text/css">
 p.c1 {text-align: center}
</style></head>

<body>
<p>Document publicat per <a href="http://www.elkarri.org/">Elkarri</a> sobre el conflicte basc
(setembre 2000). Traducció de Mikel L. Forcada.<br>
</p>

<h1>Guia breu per a orientar-se en l'actual laberint.</h1>

<p><!-- acaba entradilla 1 --><!-- empieza fecha 1 -->
<!-- acaba fecha 1 --><!-- empieza texto 1 --></p>

<h2>Presentació</h2>

<p>El tema que hem elegit té molt a veure amb el moment actual.
Oferim "Una guia breu per a orientar-se en l'actual laberint" Per
què? Perquè des de la ruptura de la treva, estem travessant un
període marcat per la confusió i el desconcert. Les claus de la
crispació i de la tensió en el debat polític no són fàcils
d'entendre. La violència, a més de generar patiment i produir
rebuig, contamina i degrada els esforços polítics que busquen
solucions.</p>

<p>Determinats discursos polítics són netament destructius i
reforcen la sensació de desorientació i d'alarma. Per si tot això
no fóra suficient, els mitjans de comunicació més poderosos no són
sempre un canal d'informació o de clarificació. Sovint ens remeten
a esquemes puerils i maniqueus de "bons i roïns" que només
contribueixen a enverinar els problemes.</p>

<p>En aquest context i amb aquesta publicació,
<strong>elkarri</strong> no pretén oferir una formula màgica de
clarificació de l'actual situació. Quin és el nostre objectiu?
Compartir. Compartir la nostra brúixola, el nostre mapa i els
nostres punts cardinals, els que utilitza aquest moviment social
per a no perdre's "en l'actual laberint". Tot això, amb la idea que
el que és útil per a nosaltres, també ho puga ser para uns
altres.</p>

<h2>Dues eines per a orientar-se en l'actual situació</h2>

<h3>La brúixola: la nostra capacitat d'anàlisi crítica</h3>

<p>La complexitat del moment que vivim ens obliga a no
conformar-nos ni amb el primer que se'ns diga, ni amb el més
repetit. Escoltar, llegir, diversificar les fonts d'informació,
analitzar, estudiar, traure conclusions, compartir-les i
contrastar-les amb altres persones són pràctiques recomanables.
Aquesta és la nostra brúixola: confiar en la nostra capacitat
d'anàlisi crítica i conrear-la. A més de ser un primer criteri
general d'orientació, aquesta és també una forma de rebel·lia
personal i col·lectiva enfront de la manipulació i la tergiversació
que estem patint a gran escala.</p>

<h3>El mapa: el que pot canviar les coses</h3>

<p>Després de tants anys, no podem perdre més temps amb falses
expectatives. Sabem ja per experiència que només les mesures
policials no resolen el problema. No volem repetir estratègies
fallides com el immobilisme o l'aïllament. No volem tornar al
passat estèril de la violència: és incompatible ètica i
políticament amb la nostra societat. Per tot això, el nostre és el
mapa del que pot canviar les coses democràticament i pacíficament.
Ens interessa centrar-nos en el que realment pot canviar les coses,
defensar-ho i donar-hi suport.</p>

<h2>Quatre punts cardinals per a orientar-se</h2>

<h3>Allò que no canvia les coses</h3>

<h4>Allò degradant: la violència</h4>

<p>Violar el dret a la vida és la més greu vulneració del dret
humà. La violència només genera sofriment, empobreix la realitat i
els somnis d'aquesta societat. La violència no transforma
positivament la realitat, la deteriora. Fa més irresolubles els
conflictes polítics. Les vulneracions dels drets humans bàsics de
qualsevol persona -ja siga un regidor i els seus familiars que
sofreixen la "kale borroka", ja siga un pres i els seus familiars
que pateixen la dispersió- són una injustícia que deshumanitza. Res
d'això canvia les coses: les degrada.</p>

<h4>Allò improductiu: la incomunicació, l'aïllament</h4>

<p>Negar el diàleg, propugnar la incomunicació i proposar
l'aïllament per una banda de la nostra societat, equival a
renunciar a la possibilitat d'enteniment i, per tant, de solucions.
És pa per a avui -de cara a la galeria-, i fam per a demà -incubar
un problema de futur de conseqüències impredictibles. Qui com el
Govern espanyol veta i impedeix el diàleg agreuja els problemes i
dóna un enorme baló d'oxigen a la violència. Sense diàleg és molt
improbable que les coses puguen canviar.</p>

<h4>Allò irreal: no tenir en compte la societat</h4>

<p>Pensar que és possible fer alguna cosa o avançar en alguna
direcció sense tenir en compte o sense respectar el que
majoritàriament pensa la nostra societat és simplement pecar de
ceguesa o pensar que els ciutadans d'aquest país som menors d'edat.
Res és ni serà possible en contra dels desitjos de la nostra
ciutadania. No s'ha de tenir por al seu pronunciament. Tractar
d'evitar-lo, a més de no ser democràtic, no canviarà les coses.</p>

<h4>Allò subjectiu: la desesperança</h4>

<p>Ens sentim atrapats entre l'impacte escruixidor d'allò
inacceptable -la violència- i l'impacte amplificat d'allò maniqueu
-l'immobilisme. Aquest efecte estenalla ens fa pensar que la nostra
forma de veure les coses és minoritària o solitària. Ens duu a
pensar que aquest país no té futur ni solució. Això és la
desesperança, el factor subjectiu, el qual ens fa rendir-nos al
fatalisme. No obstant, allò estrident, allò que es presenta en
negatiu, el "No" com constant, allò que no té presència ni vocació
constructiva, a més de ser minoritari, no canvia les coses.</p>

<h3>El que sí pot canviar les coses</h3>

<h4>Allò urgent: la no-violència i els drets humans</h4>

<p>Allò apressant és la no-violència perquè obre camins de solució
i forma part de l'ésser, del sentir i del compromís civil de la
nostra societat actual. Totes les violències han de desaparèixer i
ETA ha de respectar la voluntat de no-violència del nostre poble. A
la societat civil, ens correspon donar suport a l'exigència de
no-violència i de respecte dels drets humans. Avui a Euskal Herria
una cultura de pau significa defensar el dret a la vida, perquè ni
si s'ha de matar ni es pot matar, i defensar tots els drets humans
i els drets de tots. Aquesta cultura de pau sí té capacitat de
canviar les coses a millor.</p>

<h4>Allò important: el diàleg</h4>

<p>Allò resolutiu és el diàleg sense límits ni exclusions. Tenim al
nostre favor l'experiència internacional. Els conflictes que es
resolen de debò ho fan a través del diàleg. Els intents de diàleg,
per més propaganda en contra que tinguen, i encara que a la primera
temptativa no donen resultat definitiu, mereixen suport. El diàleg
és un esforç progressiu -entre dos, entre tres, multilateral i
finalment entre tots- que requereix temps i constància per a
aconseguir resultats. Així sí es poden canviar les coses, com a
Irlanda i en tants altres conflictes.</p>

<h4>Allò objectiu: escoltar a la societat</h4>

<p>Allò determinant és el que vol i desitja de forma clara i
expressa la nostra societat: el respecte a la seua voluntat. Avui,
la immensa majoria de la nostra societat vol no-violència, vol
diàleg sense restriccions i vol respecte als principis democràtics
per a decidir el seu futur. Escoltar, atendre i respectar l'opinió
de la nostra societat, en relació al seu passat, al seu present i
al seu futur, a més de constituir un principi democràtic, és un
factor clau per a canviar les coses.</p>

<h4>Allò esperançador: confiar en el que és constructiu</h4>

<p>El que és imprescindible és tenir esperança. Per a tenir
esperança cal confiar en el millor del ser humà. En un conflicte
greu com el que patim això es manifesta mitjançant allò
constructiu, allò positiu, allò cooperatiu, allò que uneix en
comptes d'allò que divideix, allò que integra en comptes d'allò que
exclou, allò que apropa en comptes d'allò que allunya, allò que
humanitza en comptes d'allò que deshumanitza. Encara que faça menys
soroll és en això en el que coincideix la immensa majoria de la
nostra societat. La pau i la normalització necessiten que confiem
en allò constructiu per a tenir esperança i que hi donem suport per
a canviar les coses.</p>

<h2>Camins que no condueixen enlloc</h2>

<p>En el laberint de la política basca ens trobem sovint amb pistes
falses. Són missatges perfectament senyalitzats, conten amb potents
altaveus i estan il·luminats amb grans focus. Tenen un
inconvenient: ens orienten en direccions que no condueixen a res
positiu. Els següents són alguns exemples que constitueixen una
petita mostra del que podríem definir com l'abús del "pensament
simple". Hem seleccionat només els més repetits i amplificats pel
discurs polític dominant i pels grans mitjans de comunicació, però
hi ha molts més exemples. La seua pitjor qualitat és que no ajuden
a canviar les coses a millor. Aquests missatges només aconsegueixen
que els problemes es facen més intractables.</p>

<h4>El reduccionisme</h4>

<p>Significa oferir una visió interesadament simplificada i parcial
d'una realitat per a evitar plantar cara als problemes que
comporta. Equival a negar una part de la realitat. L'exemple més
clar en el nostre cas és el missatge que nega l'existència de
problemes polítics en la nostra societat, contradient fins i tot el
contingut dels textos del Pacte de Ajuria Enea.</p>

<p class="c1">"al País Basc només hi ha un problema de terrorisme,
no hi ha problemes de convivència o naturalesa política sense
resoldre"</p>

<h4>La demagògia</h4>

<p>Utilitzar recursos argumentals en els quals té més importància
l'impacte que produeixen que la seua veracitat. En el nostre país
sovint es busca el profit polític propi mitjançant acusacions
efectistes que provoquen l'aplaudiment fàcil i irreflexiu o
l'agitació de l'opinió pública contra els altres.</p>

<p class="c1">"donar suport al diàleg és ser còmplice de la
violència i donar cobertura als violents"</p>

<h4>El maniqueisme</h4>

<p>Consisteix a limitar el problema a un dilema en què només caben
el blanc o el negre. Aquest tipus d'argumentació s'utilitza per
igual entre qui se situen en les posicions més extremes d'un o
d'altre costat. És recurs habitual dels qui se senten amos de la
veritat absoluta o portaveus de l'indiscutible.</p>

<p class="c1">"no hi ha matissos ni posicions o territoris
intermedis, cal elegir" (qui no està amb mi està contra mi, estem
davant un problema de bons -nosaltres- i roïns -els altres)</p>

<h4>El sofisma</h4>

<p>Usar i encadenar arguments de raó aparent per a defensar alguna
cosa que és una falsedat. El més greu exemple és el encotillament
que des d'altes instàncies de l'Estat es fa d'allò democràtic en
allò constitucional. Del sofisma que posem com a mostra es podria
deduir, per exemple, que és més demòcrata un monàrquic que un
republicà.</p>

<p class="c1">"defensar el que està fora de la Constitució no és
democràtic; els qui donen suport la Constitució són demòcrates, els
qui volen canviar-la no ho són"</p>

<h4>L'argument pueril</h4>

<p>És el recurs dialèctic de qui ens pren per ximples o menors
d'edat. No necessita més comentaris.</p>

<p class="c1">"el problema són els nacionalistes, amb un
Lehendakari no nacionalista hi haurà menys morts, tot s'arreglarà
amb un canvi de Lehendakari"</p>
</body></html>